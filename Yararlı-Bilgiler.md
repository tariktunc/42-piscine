# 42 Eğitimine Dair Dikkat Edilmesi Gerekenler

#

Merhaba burada sizlere kısaca 42 École okullarında havuz içerisin de neler yaşayacağınız ile alakalı kısa bilgiler aktaracağım, bu bilgileri de farklılık yada eksikleri lütfen bildirmeyi unutmayın.

# Mini Moulinette ile Tanışma

Sizlere ilk gün belki çok anlatmayacaklardır, belki sizi Moulinette ile tanıştırayım. Başınıza bela olacak bir yapay zeka, sizi evo dan geçirseler bile görünmeyen hataları bulur ve size fail verir. Unutmayın, 1 noktada hata yaparsanız sonraki adımlarınız geçersiz sayılır. Sınavda ise 1 soruyu yapmadan sonraki soruya geçemezsiniz.

Burada size çok özel bir web sitesi vereceğim. İlk günden paylaşırsanız herkesin gözdesi olursunuz.

## [Mini Moulinette](https://github.com/khairulhaaziq/mini-moulinette) 
Kullanarak projelerinizin %70 oranında geçip geçmeyeceğini görebilirsiniz. Kullanım için lütfen README dosyasını okuyunuz.

## [Grademe](https://grademe.fr/)
Kullanarak sınava hazırlık yapabilirsiniz.

#

## İlk Hafta

İlk gün, 9:42'de içeri alımlar başlamaktadır. Bu saatten önce gelmenizde bir değişiklik olmayacaktır. 9:42'de içeri alımlar başladığında, kart dağıtımı gerçekleşmektedir. 42 numaralı kartı bu sırada almaya çalışabilirsiniz. Kart dağıtımı sırasında çekinmeden talepte bulunun. Oradaki herkes sizlere yardımcı olmak zorundadır, tabii ki projelerinizle ilgili değil :).

Shell00 ile başlayacaksınız. Git kullanımını öğrenirseniz, Shell00 içinde terminal kullanımını öğretecektir. Sağ ve sol yanınızdaki arkadaşlarınıza soru sormaktan ve tanışmaktan çekinmeyin. İlk gün Evo açabilirsiniz. Shell00 teslim etmek isteyen bilgili ve/veya 2. havuzu olan öğrenciler olabilir, onların Evo sununu anlayana kadar sorular sorabilirsiniz. Soru sormaktan çekinmeyin çünkü değerlendirme aşamasında sizden yorum yazmanız istenecektir. Bu yorumları kısa tutmamaya özen gösterin. Neler yaptığınızı, neler anlatıldığını, neleri öğrendiğinizi ve neleri öğrettiğinizi detaylandırarak belirtin.

Tutorlar ve rush ekibiyle sık sık iletişim kurun. Projelerinizle ilgili sorduğunuz her soruya "Bilmiyorum" diyecekler. Bu normaldir, moralinizi bozmayın. Projeleri yaparken mutlaka öğrenerek ilerleyin, çünkü sınavda bu projelerden direkt olarak sorular gelecektir. Sorular "examTraining" içinde bulunmaktadır.

SINAV PDF'ini mutlaka okuyun. SINAV GİRİŞİNDE KULLANICI ADINIZI İLK GİRMEYECEKSİNİZ, "EXAM EXAM" yazarak gireceksiniz ve "examshell" yazarak sınava başlayacaksınız. Pratik yapmak için grademe fr sitesine giderek bilgilerinizi paylaşın, böylece farklı bilgileri sizinle paylaşabilecekler.

2 gün içinde Shell00'ü tamamlarsanız, C ilk projenize hemen başlayın. Gerekiyorsa sabahlayın, çünkü bütün sınavlarda neredeyse aynı sorular gelmektedir. Özellikle ilk 3 sınavda ilk projelerden sorular gelmektedir.

Rush projesine katılmayı düşünüyorsanız, çok yeniyseniz bu karar çok riskli, 2 günden fazla vakit harcamayın. C projeleriniz daha önemli, ancak bir kez de olsa Rush'a katılmak faydalı olabilir. -42 alabilir veya give up vererek 0 alabilirsiniz, ya da 100 alabilirsiniz.

## İkinci Hafta

Artık C00'ü vermiş olun ya da ilk günden verin. C01 ile başlayın. Pointer öğrenmeye çalışın, çünkü C01'de pointer konusu işlenecek ve bu konuyu iyice öğreneceksiniz. Argüman nedir öğrenin, çünkü sınavlarda argümanlı sorular gelmeye başlayacak. Mutlaka 4 sınavdan 2 kere "success" almaya çalışın. Hızlı ilerlemek için soru sorun ve öğrenerek ilerleyin, KESİNLİKLE EZBER yapmayın. Amacınız öğrenmek, her cuma sınavlara gireceksiniz.

## Üçüncü Hafta

Şimdi artık ortalarına geldiniz, C03'e kadar ilerlemeniz önemlidir. Bu hafta içinde gidebildiğiniz kadar gidin, C05'e kadar gidebilirseniz, sizin için çok iyi olacaktır. Öğrendiğiniz sürece hızlı ilerlemekten çekinmeyin, C07'ye kadar gitmek sizi son hafta sınava hazırlar. İçeride mutlaka kaynaşın ve Evo yapmaktan çekinmeyin, yeni bilgilere açık olun.

## Dördüncü Hafta

Artık son haftasınız, C09'a kadar gelmişseniz ve sınavlarda 1 "success" almışsanız güzel bir konumdasınız. Şimdi biraz daha sınava odaklanın ve arkadaşlarınızla güzel vakit geçirin. Aktiviteler yapın, yeni insanlar tanıyın. Gece kalmaktan çekinmeyin. Çok güzel günler geçireceksiniz ve artık son haftadasınız.

Geri Kalmış Hissedenlere Özel
Eğer geri kaldığınızı düşünüyorsanız, endişelenmeyin, bu gayet normal bir durumdur. Amacımız burada size bir şeyler katmak, eğer hiçbir şey katmadığını düşünüyorsanız bırakmayı düşünebilirsiniz. Çünkü bu durumda siz bilgiye alıcı değilsiniz demektir. Bu durumu tutorlar ve rush ekibiyle görüşün, eğer bunlar sizi tatmin etmezse, pedagogla görüşün. Unutmayın, herkesin yazılıma yeteneği olacak diye bir kural yok. Size uygun olmaması bile bir şey öğrendiğinizi gösterir.

Aklıma geldikçe buraya notlar ekleyeceğim, sizler de eklemek istediğiniz ve düzeltme gerektiren her şeyi belirtmek için istek açarak bu repo'nun düzeltilmesine ve iyileştirilmesine yardımcı olabilirsiniz.

### Unutmayın, bilgiyi paylaşmadan erişmek biraz bencillik gibi oluyor.
